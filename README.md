# Keyboard-Trainer
Program jest napisany w języku c++, wykorzystuje bibliotekę QT oraz połączenie z bazą danych SQLite.
Aplikacja jest narzędziem do nauki szybkiego pisania na klawiaturze. Jego działanie opiera się na wyliczaniu parametrów przepisywania wyrazów pojawiających się w górnym wierszu do kontrolki poniżej. Parametry te to:
→ prędkość podana w WMP (words per minute – słowa na minutę). Jako słowo jest tu rozumiane 5 naciśnięć klawiszy. Przykładowo wyraz „pięć” liczony jest jako 6 naciśnięć (litery „ę” oraz „ć”wymagają naciśnięcia klawisza „alt”), z kolei „~Łódź_65” to 15 naciśnięć (3 + 3 + 2 + 1 + 2 + 2 + 1 + 1), czyli 3 słowa. Prędkość jest aktualizowana co sekundę.
→ celność – jako stosunek trafionych do wszystkich naciśnięć klawiszy. Do obliczenia celności brane jest pod uwagę pierwsze naciśnięcie klawisza na danej pozycji. W przypadku poprawienia znaku będzie się on jednak liczył jako poprawny w kalkulacji WPM,
→ ilość poprawnie napisanych słów (poprawione znaki są uwzględniane),
→ ilość niepoprawnie napisanych słów.
Losowane słowa wybierane są z aktualnie zaznaczonego słownika, a więc tabeli w bazie danych. Słowniki można dodawać, usuwać oraz wypełniać słowami za pomocą narzędzi w menu opcji. Dodanie słów do słownika odbywa się przez wprowadzenie dowolnego tekstu w wyznaczone pole. Wpisane zostaną tylko unikatowe wyrazy z wpisanego tekstu, zawsze małą literą, z wyjątkiem wyrazów napisanych wyłącznie wielkimi literami. Symbole poza apostrofem oraz cyfry są pomijane. Wyrazy można dowolnie edytować i usuwać.
Program posiada wbudowane 3 słowniki: cyfry, symbole oraz pojedyncze litery. Długość ciągów znaków w ich przypadku jest wybierana przez użytkownika w interfejsie aplikacji. W przypadku korzystania z własnego słownika oprócz właściwych słów jest możliwość losowania symboli i liczb z podanego zakresu. Szansę na pojawienie się symboli i liczb również określa użytkownik.
